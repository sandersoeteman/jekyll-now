---
layout: post
title: Launching customer gezocht!
---

Luidkeels schreeuwen van blijdschap. In mijn auto. Op de terugweg.  
De gouden standaard voor plezier hebben in je werk. In mijn professionele leven is het een aantal keren voorgekomen. De rode draad hierin was _samenwerken_. De eerste keer was dit toen ik Sonja had ontmoet, die activiteiten zou gaan organiseren voor de datingsite die ik aan het ontwikkelen was. De andere keren waren het besprekingen met zorginstellingen, die gingen participeren in mijn Pictoplanner avontuur. Samen bouwen aan een gedeelde visie en hier brood + beleg mee verdienen.

## Visie gezocht!
Wij zoeken iemand met visie. Specifiek: wij zoeken iemand met visie die erop is gericht om kwaliteit te verbeteren. Hoe kan jij - met onze technologie - je werk _beter_ doen?  

> Voorbeeld: door als zorginstelling de Pictoplanner in te zetten, kunnen mensen met een verstandelijke beperking zelfstandig een aantal dagelijkse dingen doen, waarvoor ze voorheen ondersteuning nodig hadden van hun begeleiders. De client is blij omdat hij iets zelfstandig heeft kunnen doen, terwijl de begeleiding meer tijd heeft voor zorggerelateerde taken. Win-win. Het netto resultaat is positief.

Ik heb ervaring in de zorg, in de agrarische - en in de hospitality sector, maar dit maakt eigenlijk niet uit. Jij komt met een visie, wij met de slagkracht. Een strategie zou kunnen zijn, dat jij samen met ons een produkt ontwikkelt, waarmee 

1. jij je werk beter kunt doen
2. je conculega's hun werk beter kunnen doen tegen een maandelijkse vergoeding
3. jij van je conculega's je klanten hebt kunnen maken

## Wie zijn die "wij"?
Ik ken maar een paar briljante mensen. Eén ervan is Jaap, die tijdens onze studie informatica aan de UT al de wiskundige bewijzen had gevonden, terwijl ik de stelling nog niet eens doorzag. Jaap woont tegenwoordig met zijn gezin in Canada en ik vraag me nog steeds af of hij nou gek is of briljant. Waarom moet ik eigenlijk kiezen?!  
De andere is Sjoerd de Jong, die achteloos verbeteringen aanbrengt in de _structuur_ van code waar ik al een paar uur aan heb zitten beitelen. Sjoerd is mijn maatje en ik werk inmiddels al 5 jaar met hem samen. Sjoerd is een keiharde bèta, kent github uit zijn hoofd en komt met hyper elegante oplossingen. Ik ben er zelfs een beetje trots op dat Sjoerd graag met mij wil samenwerken.

## Wat hebben we te bieden
Ervaring! Slagkracht! Drive!  
All-round developers met - hoofdelijk - decennia aan ervaring en een giga netwerk.

## Wat heb ik van je nodig?
Een klik. Samenwerken begint met daten. Net als bij een bestendige relatie is er eerst een gevoel van een klik nodig. App of bel me op 06 30 40 30 58 of mail me op sander@auger.nl en we beginnen ons avontuur met een kopje koffie, thee, of een biertje.