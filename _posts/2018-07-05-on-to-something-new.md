---
layout: post
title: On to something new
---

Er is een tijd van oogsten en een tijd van zaaien, van convergeren en van divergeren. Het is weer de hoogste tijd om te gaan zaaien. Mijn doel is om de komende tijd veel mensen te spreken, me te verdiepen in nieuwe ontwikkelingen in business en IT en om in-en-om ons nieuwe huis te gaan klussen. Dit blog gaat dienen als een soort reisverslag.

## Wat is geweest

Ik heb net een periode van ruim 2.5 jaar als freelance frontend ontwikkelaar afgesloten bij BWaste in Eefde, waar ik de ervaring die ik in de jaren ervoor heb opgedaan in heb kunnen zetten bij de ontwikkeling van the latest and the greatest op het gebied van afvalinzameling. Internet-of-things en dynamisch rijden.

De Pictoplanner wordt nog steeds door honderden mensen dagelijks gebruikt, maar wordt niet meer onderhouden. De verkoop gaat bijzonder moeizaam en ik verdien er te weinig centjes mee. Met de Pictoplanner ben ik in 2010 begonnen, samen met De Lichtenvoorde en Saxion Hogescholen. Door de Pictoplanner te gebruiken, kunnen mensen met een verstandelijke beperking, niet-aangeboren hersenletsel, of een vorm van autisme overzicht krijgen in de dagstructuur en ondersteuning krijgen bij de algemene dagelijkse levensverrichtingen.

Mijn zelfstandige leven ben ik begonnen als kleine IT-dienstverlener. Onder de naam "Auger - Software design & development" heb ik met een klein team van ontwikkelaars en ontwerpers in opdracht mooie dingen gemaakt voor o.a. Van der Valk en De Gezondheidsdienst voor dieren.

## Wat komen gaat

De zomer! De ramen open en mijn nieuwsgierigheid de vrije teugel geven. Over vanalles en nogwat met eenieder van gedachten wisselen. Ik wil weer wat nieuws opbouwen. Oplossingen verzinnen voor problemen. Nadenken over verdienmodellen. De breedte in.

To be continued..